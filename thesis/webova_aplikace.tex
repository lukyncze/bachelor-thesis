\section{Webové aplikace}

Webová aplikace je typ počítačového software, který je uživateli sdílen prostřednictvím internetu. 
Uživatel se k~aplikaci dostane pomocí webového prohlížeče a~nemusí si ji instalovat na svůj počítač. 
Aplikace jsou jakýmsi prostředníkem mezi uživatelem a~serverem, kde se nachází data a~logika aplikace.\cite{codeacademywebapp}

\begin{flushleft}
  \textbf{Frontend a Backend}
\end{flushleft}

Uživatelské rozhraní, se kterým uživatel přímo interaguje, nazýváme frontend, neboli klient.
Úkolem klienta je zobrazovat vizuální stránku uživateli a~zpracovávat jeho vstupy. 
Mezi klíčové frontendové technologie patří HTML, CSS a~JavaScript.

Backend, či také server, je část aplikace starající se o zpracování dat a~logiku aplikace. 
Backend se skládá z databází a~algoritmů, které komunikují s klientem prostřednictvím API a~zpracovávají jeho požadavky. 
Serverová část bývá naprogramována v PHP, Pythonu, Ruby, JavaScriptu nebo jiném programovacím jazyce.\cite{stateofartframeworks}

\begin{flushleft}
  \textbf{Single Page Application}
\end{flushleft}

Pod pojmem Single Page Application (SPA) rozumíme webové aplikace, které se skládají z jediné stránky a~také jednotlivých částí aplikace. 
Obsah stránek bývá dynamicky aktualizován pomocí JavaScriptu. Tento přístup umožňuje aktualizaci stránek bez nutnosti obnovování celé stránky. 
V praxi to znamená, že při jakékoli akci uživatele se aktualizuje pouze obsah stránky, nikoli celá stránka. 
Mezi výhody tohoto přístupu patří rychlejší odezva aplikace, méně dotazů na server a~také lepší uživatelský zážitek.\cite{jadhavspa}

\begin{flushleft}
  \textbf{Framework}
\end{flushleft}

Framework je software, který poskytuje architekturu a~nástroje pro rychlejší a~jednodušší vývoj daných aplikací. 
Vývojář při využití frameworku nemusí řešit základní problémy, které jsou již vyřešeny v rámci frameworku. 
Použití frameworku snižuje technický dluh, zlepšuje rozšiřitelnost a~flexibilitu aplikace. 
Zlepšuje také přenositelnost, spolehlivost a~škálovatelnost aplikace.\cite{schmidtframeworks}