\section{Testování frameworků}

V~rámci této kapitoly se zaměříme na testování tří vybraných frameworků. V~první části navrhneme funkční a~nefunkční požadavky demonstračních aplikací. 
Následně vytvoříme demonstrační aplikaci, která bude obsahovat stejné funkcionality ve všech třech vybraných frameworcích. 
V~poslední části srovnáme implementaci aplikací, identifikujeme přednosti a~nedostatky použitých frameworků.

Do této kapitoly zahrneme frameworky Angular, React a~Svelte. V~rámci analýzy se tyto technologie jevily jako nejvhodnější k~dalšímu zkoumání a~srovnání, jelikož jde o~nástroje velmi odlišné. 
Naopak framework Vue byl z~praktické části vyloučen. Odlišoval se od ostatních především v~rámci vývojových aspektů. 
Technologie například toleruje využití neimportovaných komponent a~programátorovi nezobrazí kompilační chybu. 
Vue je také převážně orientováno na čínský trh, což může komplikovat řešení problémů a~hledání informací vývojářům mimo Čínu.

\subsection{Návrh aplikace}

Začneme návrhem aplikace, kterou posléze implementujeme pomocí vybraných technologií. 
Webová aplikace bude složena z~podstránek, které zobrazí navrhnuté funkcionality. 
Do podstránek zahrneme jednoduchý čítač, rozbalovací menu, překladač, formulář a~webovou hru. 
Jednotlivé komponenty poslouží ke srovnání implementací a~přístupů vybraných frameworků.

\subsubsection{Funkční požadavky}

\begin{citemize}
	\item Správa stavů, předávání vlastností -- Counter komponenta:
	
	\begin{cenumerate}
		\item Uživateli bude zobrazen aktuální stav čítače.
		\item Uživateli bude umožněno zvýšit a~snížit hodnotu čítače o~1.
		\item Uživatel bude mít možnost resetovat hodnotu čítače na 0.
	\end{cenumerate}

	\item Interakce v uživatelském prostředí -- Dropdown komponenta:
	
	\begin{cenumerate}
		\item Komponenta bude zobrazovat rozbalovací menu.
		\item Po kliknutí na menu se zobrazí seznam položek.
		\item Uživatel bude mít možnost vybrat jednu z~položek, nebo zavřít menu.
		\item Aktuálně vybraná položka bude zobrazena v~obsahu rozbalovacího menu.
	\end{cenumerate}

	\item Reaktivita, asynchronní operace -- Translator komponenta:
	
	\begin{cenumerate}
		\item Uživatel bude mít možnost zadat text, který chce přeložit.
		\item Uživatel bude mít možnost vybrat jazyk, do kterého chce text přeložit.
		\item Přeložený text získáme díky veřejnému API.
		\item Uživateli bude zobrazen přeložený text.
		\item V~případě chyby při překladu bude uživateli zobrazena chybová hláška.
	\end{cenumerate}

	\item Tvorba formulářů, validace -- InvestForm komponenta:
	
	\begin{cenumerate}
		\item Komponenta bude zobrazovat formulář pro výpočet výnosu investice.
		\item Uživatel bude mít možnost zadat vstupní hodnoty formuláře.
		\item Formulář bude obsahovat validaci vstupních hodnot a~nedovolí uživateli potvrdit formulář s~jakoukoli nevalidní hodnotou formuláře.
		\item Po potvrzení formuláře bude provedena kalkulace výsledků a~ty budou zobrazeny uživateli.
	\end{cenumerate}

	\item Modularita, použití knihoven -- CountryGuesser komponenta:
	
	\begin{cenumerate}
		\item Data o~zemích získáme pomocí veřejného API.
		\item V~rámci hry bude náhodně vybrána země, kterou bude uživatel hádat.
		\item Uživateli se v~rámci hry budou postupně zobrazovat informace (nápovědy) o~hádané zemi.
		\item Uživatel bude mít možnost zadat či vybrat pouze existující název země, který chce tipovat.
		\item Uživatel následně uvidí již zadané země a~vzdálenost jím dané země od hádané země.
		\item Uživateli bude při výhře a~prohře zobrazeno modální okno s~informacemi o~výsledku hry.
		\item V~případě chyby při získávání dat o~zemích bude uživateli zobrazena chybová hláška.
	\end{cenumerate}

	\item Routování a layout aplikace:
	
	\begin{cenumerate}
		\item Uživatel bude umožněna navigace mezi jednotlivými stránkami aplikace.
		\item Uživatel bude mít možnost zapnout a~vypnout tmavý režim aplikace.
	\end{cenumerate}
\end{citemize}

\subsubsection{Nefunkční požadavky}

\begin{citemize}
	\item Webová aplikace bude uživatelsky přívětivá.
	\item Webová aplikace bude responzivní a~bude se správně zobrazovat na různých zařízeních.
	\item Implementace bude dodržovat principy čistého kódu, také principy KISS, DRY a~SOLID.
	\item Aplikace bude získávat data z~veřejných API.
	\item Při implementaci budeme dbát na použití moderních technologií a~nástrojů.
	\item Budou využity open source knihovny, nástroje a~ikony. 
\end{citemize}

\subsection{Implementace webových aplikací}

V~této kapitole popíšeme implementaci jednotlivých částí aplikace v~rámci vybraných frameworků -- Angular, React a~Svelte. Použijeme následující nástroje v~níže uvedených verzích:

\begin{citemize}
	\item Angular -- verze 17.x.x
	\item React -- verze 18.x.x
	\item Svelte -- verze 4.x.x
\end{citemize}

Pro grafickou stránku aplikací využijeme CSS framework Tailwind CSS \cite{tailwindcssframework} a~ikony od tvůrců Tailwind CSS -- Heroicons \cite{heroiconslib}. 
Obě knihovny jsou open source a~zdarma k~použití pod licencí MIT License. 
Za účelem nasazení aplikací na web využijeme platformu Netlify \cite{netlifyplatform}, která mimo jiné umožňuje nezpoplatněné hostování SPA. 
Vyvinuté aplikace budou dostupné na webových adresách:

\begin{citemize}
	\item Angular -- \iadresa{https://sukenik-angular.netlify.app/}
	\item React -- \iadresa{https://sukenik-react.netlify.app/}
	\item Svelte -- \iadresa{https://sukenik-svelte.netlify.app/}
\end{citemize}

K~vytvoření nového projektu v~jednotlivých frameworcích budeme potřebovat NodeJS a~správce balíčků npm (případně jiného správce balíčků). 
Příklad instalací nalezneme v~Tabulce~\ref{tab:frameworkinstall}.

% TODO: Zkontrolovat správné vysázení tabulky! 
\begin{table}[htb]
	\centering
	\caption{Instalace projektů v jednotlivých frameworcích.}
	\medskip
	\radkovani[1.2]
		\begin{tabular}{|l|l|}
		\hline
		\textbf{Framework} & \textbf{Příkazy pro instalaci} \\ \hline
		Angular   & \begin{tabular}[c]{@{}l@{}}npx npm init @angular@latest nazev-projektu\\ cd nazev-projektu\\ npm install -D tailwindcss postcss autoprefixer\\ npx tailwindcss init -p\\ manuální konfigurace Tailwind CSS\footnotemark[1]\\ npm run start\end{tabular} \\ \hline
		React     & \begin{tabular}[c]{@{}l@{}}npx npm create vite@latest\\ cd nazev-projektu\\ npm install -D tailwindcss postcss autoprefixer\\ npx tailwindcss init -p\\ manuální konfigurace Tailwind CSS\footnotemark[2]\\ npm run dev\end{tabular}       							\\ \hline
		Svelte    & \begin{tabular}[c]{@{}l@{}}npx npm create vite@latest\\ cd nazev-projektu\\ npx svelte-add@latest tailwindcss\footnotemark[3]\\ npm install\\ npm run dev\end{tabular}                                                                                 	\\ \hline
		\end{tabular}
	\label{tab:frameworkinstall}
\end{table}

\footnotetext[1]{Konfigurace Tailwind CSS v~Angular projektu dle oficiální dokumentace.\cite{twconfigangular}}
\footnotetext[2]{Konfigurace Tailwind CSS v~React projektu dle oficiální dokumentace.\cite{twconfigreact}}
\footnotetext[3]{Automatická instalace Tailwind CSS ve Svelte projektu pomocí svelte-add balíčku.\cite{twconfigsvelte}}

\input{testovani_angular}
\input{testovani_react}
\input{testovani_svelte}

\subsection{Srovnání implementace aplikací}
% s čím se jak pracovalo, velikosti souborů, řádky, jak pomohla dokumentace

V~této podkapitole se zaměříme na srovnání aspektů implementace aplikací v~rámci vybraných frameworků. 
Cílem je provést detailnější srovnání s~ohledem na poznatky z~provedených implementací. 

Využití Angularu při implementaci aplikace se vyznačovalo objektově orientovaným přístupem, který umožňuje využít například výhodu zapouzdření. 
Nespornou výhodu tvořila modularita frameworku, která podporuje rozšiřitelnost a~robustnost aplikace. 
Framework poskytuje nativní podporu pro router, formuláře, validace a~mnoho dalších funcionalit, čímž snižuje závislost na třetích stranách. 
Angular, dle autora práce, oproti ostatním frameworkům nabízí intuitivnější syntax pro podmíněné vykreslení v~šabloně. 
Framework také disponuje řadou metod životního cyklu, což může být výhodou. Na druhou stranu začátečník může být z~množství metod životního cyklu zmatený. 
U~stylování komponent Angular rozlišuje statické a~dynamické styly, což umožňuje lepší organizaci a~přehlednost. 
Rozhodně nemůžeme opomenout Angular CLI, jenž zjednodušuje opakující se operace při vývoji. 
Jako výhodu také můžeme uvést podporu jazyka TypeScript již v~základu. 
Na druhou stranu Angular vyžaduje více konfigurace. Implementace je tak oproti dalším dvěma frameworkům nejdelší a~nejsložitější. 
V~rámci vývoje se ukázalo, že Angular je náročný na naučení a~framework sám o~sobě umožňuje programátorovi udělat mnoho chyb. 
Tomu rozhodně nepomáhá implementace reaktivity pomocí knihovny RxJS. 
Programátor rovněž musí počítat s~tím, že Angular generuje element dané komponenty v~DOM, což může zkomplikovat např. stylování. 
Angular neposkytuje možnost použití destrukturování při předávání vlastností. 
Tím pádem je třeba vždy předat všechny vlastnosti zvlášť nebo je uložit ve vhodnější datové struktuře (např. objektu).
Běhěm vývoje jsme také narazili na problém s~neinicializováním vstupních vlastností, což může být problematické. 
Problém je řešitelný dvěma způsoby, z~nichž ani jeden není zcela ideální.

% Angular:
% + OOP přístup (lze použít např. zapouzdření...)
% + nejintuitivnější práce s podmíněným vykreslením
% + výborná modularita, > robusnost aplikace
% + opravdu pestrý z hlediska funcionalit
% + podporuje nativně např. router, forms, validace, ...
% + hodně metod pro životní cyklus (nevýhodou je, že jich je opravdu dost...)
% + styly rozdělěny na static + dynamic
% + CLI
% + podporuje TypeScript jako default
% + předávání vlastností
% - velikost souborů (nejvíce řádků), moc konfigurace
% - těžší na naučení, hlavně složitější reaktivita s RxJS...
% - sám o sobě umožňuje programátorovi udělat mnoho chyb
% - vytváří element dané komponenty v DOM
% - nelze použít destructuring pro předávání vlastností
% - input je třeba vždy inicializovat (lze to obejít - bad practise)
% - během vývoje problém s vscode pluginem

Implementace v~Reactu ukázala silné stránky v~podobě silného ekosystému a~velmi dobře propracovaných balíčků. 
React disponuje dokumentací na vysoké úrovni a~internet je rovněž plný kvalitních návodů a~tutoriálů. 
Kvalitní chybové hlášky umožní programátorům rychlejší a efektivnější ladění kódu. 
React poskytuje typy pro atributy běžných HTML elementů, což výrazně zjednodušuje a~zefektivnǔje práci. 
Vlastnosti jsou v~rámci vnořených komponent k~dispozici ihned a~jsou vždy aktualizované, což u~dalších frameworků neplatí. 
Velkou výhodu představuje možnost použití destrukturování pro předávání vlastností. 
Jako výhodu lze také uvést modularitu, které dosáhneme při implmenetaci vlastních hooků. 
Nevýhody frameworku se projevily při vykreslování a~využívání zabudovaných hooků. 
Při špatném použití vykreslovací techniky (pomocí \&\& nebo || operátorů) můžeme zobrazit nechtěné výsledky v~DOM. 
V~rámci funkce map nesmíme zapomenout každému elementu přidělit unikátní klíč. 
Co se týče hooků, především useEffect hook umožňuje programátorům snadné zavedení chyb, pokud není správně použit. 
S~tím se rovněž pojí problémy se závislostmi useEffect a~neintuitivní kontrola životního cyklu komponenty. 
Vývojáři také musí počítat s~tím, že aktualizace stavů je vždy asynchronní. V~praxi to znamená, že stav není aktualizován okamžitě. 
Jako nevýhodu můžeme uvést i~předávání vlastností do rodičovské komponenty, které minimálně zpočátku může vypadat složitě.

% React:
% + nejvíce propracované knihovny a super ekosystém
% + kvalitní dokumentace, návody, tutoriály
% + nejlepší chybové hlášky
% + poskytuje typy pro atributy HTML elementů
% + props jsou k dostání ihned a jsou aktualizované
% + destructuring pro předávání vlastností
% + modularita pomocí hooků
% - sám o sobě umožňuje programátorovi udělat mnoho chyb (useEffect, key v map...)
% - špatné použití vykreslení (ternár, \&\&, ||) může způsobit problémy
% - useEffect a závislosti...
% - nejméně intuitivní kontrola lifecycle
% - aktualizace stavu je asynchronní
% - je třeba si zvyknout na předávání vlastností do rodiče

Implementace ve Svelte poukázala na jednoduchost a~přímočarost tohoto frameworku. 
Syntax je velmi čitelná a~bez zbytečného boilerplate kódu, což v~porovnání s~dalšími frameworky znamená nejkratší kód. 
Svelte elegantním způsobem řeší předávání vlastností mezi komponentami. 
Díky \$\$restProps můžeme získat všechny vlastnosti, které nejsou explicitně deklarovány. 
Musíme si však dávat pozor na to, že při předání nekorektní vlastnosti do komponenty můžeme narazit na problémy. 
Reactive statement dokáže reagovat na změny hodnot v~rámci svého těla, což je velice efektivní a~užitečné. 
Svelte také oproti předchozím frameworkům nabízí přehledný systém metod životního cyklu a~modifikaci DOM přes akce. 
Rovněž je třeba zmínit jednoduchý each blok a~observables systém, který vývojářům zbytečně nekomplikuje práci.
Mezi slabší stránky frameworku rozhodně patří jeho ekosystém a~komunita, která je nejmenší a~zatím se rozvíjí. 
Svelte proto disponuje nejméně kvalitními knihovnami určené tomuto frameworku. 
Syntax může být někdy matoucí, například klíčové slovo export u~vstupních vlastností, nebo zvláštní syntax \#if, :else if, :else, /if. 
Vývojáři musí mít na paměti modifikaci vstupních vlastností po jejich aktualizaci, kterou je třeba provést reaktivně. 
V~neposlední řadě můžeme zmínit nevýhody při práci s~TypeScriptem. Pro importování TS typů používáme ve Svelte navíc klíčové slovo type. 
Do TS souboru nelze importovat TS typ ze Svelte komponenty, takový typ pak zakládáme v~rámci context="'module"' skriptu v~komponentě.
Při porovnání s~ostatními frameworky, Svelte disponuje hůře otypovanými událostmi, což prodlužuje práci v~obslužných funkcích.

% Svelte:
% + nejméně boilerplate kódu -> opravdu jednoduchý na naučení (obvykle nejkratší kód)
% + easy to read syntax
% + nejjednodušší předávání vlastností (nahoru i dolů)
% + restProps -> výhoda i nevýhoda (při předání nekorektní vlastnosti)
% + reactive statement funguje dle jeho implemenetace
% + vyváženost u lifecycle metod (fungují jak mají a jsou jednoduché)
% + modifikace/poslouchání DOM přes akce
% + intuituvní for (each) - jednoduchý, ale mocný
% + jednoduchý systém observables
% - nejmladší s nejmenší komunitou, nejčastěji potkáme chyby (které nemusí být hned vyřešeny)
% - nejslabší knihovny (router není tak vyšperkovaný, balíčkům chybí funkce...)
% - syntax je někdy matoucí (export u input vlastností, if, else if, else, /if divná syntaxe)
% - modifikace inputů musí být prováděna pomocí reactive statementu
% - znaky navíc při importu TS typů (type)
% - do ts souboru nelze importovat TS typ ze Svelte komponenty (typ musí být založen v context="module" skriptu)
% - nejméně otypované handlery eventů

Srovnání implementace aplikací v~rámci vybraných frameworků ukázalo, že každý framework má své přednosti i~nedostatky. 
Angular se vyznačuje robustností a~modularitou, což může být výhodou zejména u~větších projektů. 
React disponuje obrovským ekosystémem i~kvalitními knihovnami, a~to mohou ocenit především začátečníci. 
Svelte zase nabízí jednoduchost, přímočarost a~může být vhodný spíše pro menší projekty.