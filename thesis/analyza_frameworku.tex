\section{Analýza frameworků}

V této části práce se zabýváme analýzou frameworků Angular, React, Svelte a~Vue. Nejdříve analyzujeme každý framework samostatně. 
Zaměříme se především na klíčové koncepty frameworků, stavební bloky, správu stavů, předávání vlastností. 
Dále rozebereme životní cykly, state management, routování a~ekosystém jednolivých technologií. 
Kapitolu zakončíme porovnáním analyzovaných frameworků.

Výběr porovnávaných technologiíí byl proveden na základě analýzy výsledků z Developer Survey 2023 od Stack Overflow. 
Rozhodující byla sekce \emph{Web frameworks and technologies}, ve které byly hodnoceny webové technologie dle jejich žádanosti na trhu a~obdivem mezi vývojářskou komunitou. 
Tato strategie zajistila, že vybrané frameworky odpovídají současným trendům a~potřebám webového vývoje, ale také vycházejí z uznání a~podpory komunity.\cite{stackoverflow, developersurvey}

\input{analyza_angular}
\input{analyza_react}
\input{analyza_svelte}
\input{analyza_vue}


\subsection{Porovnání analyzovaných frameworků}

Analyzované technologie využívají podobné základní koncepty, což vývojáři ocení hlavně v momentě, kdy se chtějí naučit jiný framework. 
Každý z frameworků však disponuje odlišnou syntaxí, přístupy, možnostmi a~API. Díky tomu každá technologie vyniká v jiných oblastech.

Framework Angular je velice robustním frameworkem s mnoha funkcionalitami, které jsou zabudovány uvnitř balíků frameworku. 
Díky tomu vývojáři disponují téměř všemi základními nástroji pro vývoj webových aplikací. 
Mezi další výhody můžeme zařadit také přechod z projektu na projekt jiný, jelikož ve většině případů projekty využívají stejné nástroje a~konvence. 
Nevýhodou Angularu je jednoznačně složitější křivka učení, čemuž nepřispívá ani to, že v Angular projektech často využíváme knihovnu RxJS. 
Do nevýhod bychom také mohli zařadit velikost výsledné aplikace a~delší syntax.

Oproti tomu React je populární díky své jednoduchosti a~flexibilitě. 
Nespornou výhodu představuje to, že technologie se dá použít při vývoji jak webových, tak i mobilních aplikací. 
Vývojáři mají možnost vybrat si z mnoha knihoven a~nástrojů, které využijí k vývoji. 
Toto může být bráno i negativně, protože vývojáři musí mít přehled o balíčcích a~nástrojích, které mohou použít. 
V důsledku pak může být vývoj aplikace složitější a~vývojář rovněž nemusí využít vhodné postupy. 
Na druhou stranu pro React je dostupná pestrá škála návodů a~tutoriálů, které mohou být přínosné při osvojování nových znalostí.

Svelte je frameworkem nejmladším, zároveň jej však můžeme považovat za nejvíce inovativní. 
Technologie je vhodná pro začátečníky, protože má pouze minimum boilerplate kódu. 
Programátoři rozhodně ocení kompilaci zdrojových kódů do nativního JavaScriptu již při sestavení aplikace. 
Jako výhodu rovněž můžeme uvést pokročilejší optimalizace, které Svelte nabízí. 
Nevýhodou pak může být menší komunita kolem frameworku, což v důsledku může znamenat menší množství dostupných knihoven a~nástrojů. 
Svelte však umožňuje využití JS knihoven, které přímo ovlivňují DOM, což do jisté míry kompenzuje předchozí nevýhody.

V neposlední řadě Vue umožňuje vývojářům využívat jak objektový, tak i funkcionální přístup při tvorbě komponent. 
Framework, podobně jako Svelte, vyniká v oblasti optimalizace a~výkonu. Rozsáhlá komunita Vue se aktivně podílí na vývoji nemalého množství knihoven a~nástrojů. 
Kvůli tomu, že velká část komunity pochází z Číny, mohou být jak technické dokumentace, tak i online zdroje primárně v čínštině. 
To pak znesnadňuje hledání informací vývojářům v angličtině. Celkově ale můžeme říci, že Vue je frameworkem velice vyváženým. 
Díky inspiracím z jiných frameworků nabízí mnoho propracovaných možností pro programování webových aplikací.